<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1>POSEIDON</h1>
    <p>Greziar mitologian, <b>Poseidon</b> (antzinako grekeraz: Ποσειδῶν​, erromatarrez: Poseidỗn, ahoskera: /poseːdɔ́ː̀n/, koinéz: /po̞siːdˈo̞ːn/, bizantiarrez: /posiðˈon/), itsasoetako eta ozeanoetako jainkoa zen, etruskoek Nethuns eta erromatarrek Neptuno (Neptunus) izenez ezaguna. Lurrikaren eta zaldien jainkoa ere bazen. Poseidon Pilos eta Tebasen beneratua izan zen, Brontze Aroko Grezia mizenastarrean; baina, geroago, panteoi olinpikoan integratu zuten Hades eta Zeusen anai gisa. Hainbat hiri heleniarren babesle izan zen, nahiz eta Atenasen norgehiagoka galdu, Atenearen aurka. Ereserki homeriko bat eskaini zitzaion.</p>
    <br>
    <p>Kondairaren arabera, mundua hirutan banatu zenean, haren anaia Zeusek lurra jaso zuen, Hadesek espirituen mundua, eta Poseidonek, itsasoa. Zaldizko gurdi batean eta hiruhortz batekin irudikatu ohi da.</p>
    <br>
    <p>Poseidon hainbat hiritako udal-jainko garrantzitsua zen: Atenasen, bigarren garrantzitsuena zen Atenearen atzetik, Korinton eta Greziako hiri askotan polisaren jainko nagusia zen bitartean.</p>
    <br>
    <p>Alderdi onari dagokionez, Poseidon uharte berriak sortzen eta lasaitasunean itsasoak eskaintzen hasi zen. Haserretzen zenean edo kasurik egiten ez zitzaionean, lurra bere hiruhortzekin ibiltzen zen eta iturburu kaotikoak, lurrikarak, eta hondoratzeak eragiten zituen. Odisean, Odiseorenganako zuen gorrotoak Itakara itzultzea eragotzi zion. Marinelek Poseidon otoitz egiten zioten bidaia segurua izateko, batzuetan zaldiak sakrifizio gisa eskainita; horrela, papiro zatikatu baten arabera, Alexandro Handia Issosko Gudua baino lehen Greziako kostaldean gelditu zen eta otoitzetara jo zuen, "Poseidon itsasoaren jainkoari eskatuz, eta horretarako lau zaldiko gurdi bat olatuetara jaurtitzea agindu zuen".</p>
    <br>
    <p>Pausaniasen arabera, Gea eta Temisekin batera, Delfosko orakuluaren jainkoetako bat izan zen Poseidon, Apolo olinpikoak ordeztu baino lehen. Apolo eta Poseidon lankidetza estuan aritzen ziren eremu askotan: kolonizazioan, adibidez, Apolo Delfikok baimena ematen zuen abiatu eta finkatzeko; Poseidonek, berriz, kolonizatzaileak zaintzen zituen beren bidaian, eta ur garbitzailea ematen zuen fundazio-sakrifiziorako. Anabasisen, Xenofontek soldadu espartar talde bat deskribatzen du pean bat abesten Poseidoni, normalean Apolori zuzendutako himno mota bat.</p>
    <br>
    <p>Dionisok bezala, Menadeak gaixotu baitzituen, Poseidonek ere asaldura mentalak eragiten zituen. Testu hipokratiko batek dioenez, epilepsia mota batzuen sortzailea izateaz erruduntzat jotzen zen.</p>
    <br>
    <img src="Poseidon1.png">
    <img src="Poseidon2.png">
    <img src="Poseidon3.png">
</body>
</html>